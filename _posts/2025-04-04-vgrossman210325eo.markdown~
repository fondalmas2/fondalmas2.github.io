---
blog: post
title: "Vidata de Berlino, la militarista germana armil-amasiĝo aspektas
timigante"
---

VIKTOR GROSSMAN kredas ke paco en Ukrainio estas absoluta prioritato, kaj
abomenas frenezajn provojn fare de la EU daŭrigi ĝin.

![](/assets/bundestag.png)








[Malbonaŭguraj signoj: Friedrich Merz, meze de la unua vico, lastan mardon, dum debato kaj voĉdono en la Bundestag pri malstreĉiĝo de la ŝuldreguloj de la lando kaj ŝanĝo de konstitucio]

Iuj mondaj eventoj povas aspekti malsamaj al ni, kiuj troviĝas en Berlino. Dio scias, ankaŭ ĉi tie mi timas kion Trump, Vance kaj Musk faras kaj planas. Anakaŭ mi ne amas Putin, kompreneble. Sed kion mi malamas antaŭ ĉio alia estas milito, kiu ŝajnas — kaj estas pli proksima ĉi tie.

Mi ne estas absoluta pacifisto; mi komprenas la bezonon rezisti kontraŭ la Frankooj kaj Hitleroj de ĉi-tiu mondo. Spit' al tio  mi ĉiam ĝojadas kiam ajna buĉado aŭ detruado povas esti ĉesigita! Ĝuste nun tio signifas, ke mi esperas — jes, diable, mi preskaŭ preĝas — por batalhalto kaj intertraktita fino de la Ukrainia milito.

Mi povas bone kompreni la sentojn de multaj patriotaj ukrainoj kiuj volus kontraŭbatali. Kaj mi povas kunsenti kun usonanoj kaj ĉiuj aliaj, kiuj estis konsternitaj pro la konduto de tiu danĝera klaŭno Trump kaj lia komplico ĉe ilia renkontiĝo kun Volodymyr Zelensky, renkontiĝo kiu aspektis zorge preparita.

Jes, certe oni povus senti malestimon por Trump en tiu momento kaj kunsenton kun kompatinda Zelensky. Sed tia kunsento havas limojn. Mi povas nek forgesi nek pardoni lin pro lia rolo kiel huraista por la maljuna Yaroslav Hunka en la Kanada Parlamento en septembro 2023.

Malmultaj kanadanoj eble sciis prie, sed Zelensky sciis perfekte, ke Hunka iam volontulis por la Ukraina Divizio de la Nazia SS en 2-a Mondmilito. En la sama tempo kiam usonaj kaj kanadaj soldatoj batalis sur Normandiaj plaĝoj en 1944, iliaj Ruĝarmeaj aliancanoj, en enorma, amara batalo en ukraina Brodi, venkis gravan nazian armeon kiu inkluzivis la taĉmenton al kiu apartenis Hunka, kun ĝiaj amasmurdistoj de rusaj, polaj kaj precipe judaj civiluloj.

Mi neniam aŭdis vorton de bedaŭro de tiaj veteranoj, aŭ de Hunka, aŭ de Zelenskij.

Mi ankaŭ ne povas forgesi, kiel Andrij Melnyk, tiama ambasadoro de Ukrainio en Germanio, prezentita de ĵurnalisto kun milittempa flugfolio fare de la legenda heroo de Ukrainio Stepan Bandera, en kiu li skribis - “moskvanoj, poloj, hungaroj kaj judoj estas viaj malamikoj. Detruu ilin!” - unue provis vane nei la validecon de ĉi-tiu flugfolio, sed poste jelpis kolere, “mi ne diros hodiaŭ, ke mi distancigas min de ĝi - nenion aldonendon!”

Ja tio estis tro embarasa; Melnyk devis esti retirita el Berlino. Dum mallonga intertempo ili devis kaŝi lin per forsendo al Brazilo kiel ambasadoro, sed nun elturniĝas ke li devas iĝi ambasadoro de Ukrainio ĉe la Unuiĝintaj Nacioj!

Nomi Zelenskij faŝisto estus absurda, sed ĉu tio veras koncerne multe tro multaj kiuj ĉirkaŭas lin?

Ĉi tiu sama Melnyk ankaŭ enmiksiĝis rekte en germana politiko — kiel Elon Musk. “Persone mi fidas Friedrich Merz, kiun mi bone konas,” li diris. “Merz povus antaŭenigi ambician eŭropan militelspezprogramon, se li povos trovi koaliciajn partnerojn kiuj subtenos la samajn planojn.”

Merz trovis ilin — kaj baldaŭ estos la nova kanceliero de Germanio. Diktatorema, poke populara, kelkaj eĉ nomas lin 'Doktoro Blackrock'. Dum lia pli modera nemezo Angela Merkel gvidis sian partion (kaj la registaron) li portempe paŭzigis sian politikan karieron, iĝis milionula lobiisto kaj, de 2016 ĝis 2020, gvidis la germanan sekcion de Blackrock, la plej granda investmanaĝero de la mondo, kiu tenas aktujon de plej decidpov-donantaj financaj aktivoj - en Lockheed Martin (9.7 miliardoj USD), Boeing, General Dynamics, kaj en Northrop Grumman - kaj kies ristorno tenas duan lokon, finance, en la ĉefa armilfirmao de Germanio, Rheinmetall.

Eĉ sugesto de paco en iu ajn konflikta zono estas sekvata de malaltiĝo en valoro deaktivoj de tiuj kompanioj. Kiam Merz deklaris “Por ni libero estas pli grava ol paco. Pacon vi povas trovi en ajna tombejo” - estas facile kompreni kion 'libero' signifas por li (aŭ por Blackrock)!

Merz ofte esprimas tiajn principojn: “Ni devas fari ĉion por subteni Ukrainion en ĝia lukto kontraŭ la rusa agresanto... por defendi ĝian liberecon sed ankaŭ nian propran. Ĉar ilia engaĝiĝo estas parto de la engaĝiĝo de ni ĉiuj por mondo de libereco kaj justeco”. Ankaŭ li etendigas tiajn sopirojn aliloken: “Registaro gvidata de mi plifortigos ĝiajn rilatojn kun Israel”.

La nova registaro kiu freŝdate ekkonturiĝas en Berlino estos bazita sur floso da ĉi-specaj engaĝiĝoj. La malbonŝancaj verduloj, plej militemaj el ĉiuj partioj, ne povas iĝi minoritataj partneroj de CDU-CSU de Merz - ili perdis tro multajn Bundestag-sidlokojn por esti utilaj.

La ekstremdekstra Alternativo por Germanio (AfD), kiu gajnis timigan duan lokon, estas ankoraŭ tabuo (ĉi-momente almenaŭ). Nur la socialdemokratoj restas. Iliaj balotrezulto estis la plej malbona en sia tuta historio, sed malgraŭe provizus ĵus sufiĉe da deputatseĝoj por permesi komunan registaron — t.e. post ilia hasta eliminigo de la malmultaj kuraĝaj sed malfortaj voĉoj en siaj rangoj kiuj parolis por paco, inkluzive de Olaf Scholz, kiu daŭre ŝanceliĝis pri tiaj aferoj, kontraŭstaris donaci gigantajn Taurus-misilojn al Kievo, kaj ne estis militama avangarda krucisto.

Anstataŭ li, la socialdemokrato kiu plej verŝajne konservos sian postenon kiel nacia defenda ministro estas Boris Pistorius, kiu plej laŭte el ĉiuj postuladis pli kaj pli da miliardoj por Ukrainio kaj por "defendi” Germanion de tiu tuja danĝero pri kiu li konstante avertas. Rusio, kompreneble, spit'al tio ke la du landoj ne havas reciprokajn limojn. Ajna rusa ideo ataki Germanion, aŭ ajnan NATO-membron, konstateblus kiel totala frenezo, kaj estus totala inversigo de pli ol 200 jaroj da historiaj invadoj.

Malmultaj eksterlandanoj povus eĉ konjekti pri la nuna grado de militisma amasiĝo en Germanio, surbaze de la konstantaj provoj fare de la amaskomunikiloj disvastigi timon. Testalarmoj, parolado pri aviadilaj keloj, kreskanta premo por deviga militservo, tiel por maskloj kiel por inoj, kaj armea elspezkonto zomanta malsupren kiel tajfuno, pli kaj pli da centoj da miliardoj, al la ĝojo de gigantoj kiel Rheinmetall, kaj la timoj de tiuj kiuj troviĝas malalte sur la ekonomia ŝtupetaro, ĉar estas ili kiuj pagos por ĝi.

Eĥoj de pasinta plenblovita nacia orgojlo kreskas ĉiam pli laŭte; la Germanio de Kaiser Wilhelm, de Adolf Hitler, de Konrad Adenauer, la konstanta babilado pri 'defendo' - ĉio ci tio efektive nur maldika kamuflaĵo por kreskantaj projektoj de orienta ekspansio, ja kun germanaj soldatoj jam postenigitan en Litovio, mararmeaj bazoj en la Balta Maro kaj militludojn en Pollando, plifortigante tiujn fervojliniojn, aŭtovojojn kaj havenojn kiuj taŭgas por pezaj klakantaj tankoj kaj artilerio, kaj pli rapidaj aviadiloj por porti Hiroshima10-bombojn — kaj postuloj por germana partopreno en atomarmilaj decidoj.

Kun Trump ŝajnanta retiriĝi de Eŭropo, la ĝis nun mallaŭtaj alvokoj por forta eŭropa armeo, gvidata de ĝia plej forta membro, Germanio, nun iĝis pli laŭtaj kaj oftaj; ni preskaŭ povas aŭdi la klakadon de militaj kalkanumoj kaj kriojn de “Achtung” (Atento)!

Libereco ŝajnas posedi imanentan faceton - ĝia defendo ĉiam ŝajnis postuli diablan Belzebubon por veki popularan koleregon, kaj eble plej facilan celon por amaskomunikilaj karikaturistoj. Ne gravas ĉu li estis vere malbona, vere bona, aŭ iu miksaĵo, por iu ajn kiu blokas la vojon la pikita vosto kaj kornoj ĉiam pretas ĉe la mano: Stalin, Fidel, Gadaffi, Usama bin Laden, Saddam Hussein, Assad kaj ekde proksimume 2000 — “Vlad” (Putin).

La viro en la Blanka Domo reprezentas gigantan danĝeron por ĉiuj usonanoj krom la plej riĉaj ĉe la supro kiuj nun, ofte en la laŭvorta signifo, estas ĉe sia flanko. Sed eĉ ĉe la malmolkora Ovala Oficeja perfortspektaklo, malgraŭ la rubo, en la vortoj de Trump al Zelenskij unu aserto elstaris: “Vi ludas kun World War III!”

Se portempe ni povus flankenigi ĉiujn demandojn pri kiu plej kulpiĝas - tiuj, kiuj faris la provokadon aŭ tiuj, kiuj sentis sin provokitaj kaj sendis la tankojn kiuj, kiel anguligita urso, ĉirkaŭata de mallarĝiĝanta cirklo de grumblemaj hundoj, kiu unue per ĝia peza ungega piedo tranĉis - mi vidas ke daŭrigo de la milito nur alportos pli da mizero al ĉiuj tuŝitaj, kaj direkton kiu kondukos nur al pli da mortoj, kaj eksplodo.

En Germanio ĝi jam kondukis al preskaŭ totala regado de la “Deutschland uber alles” (Germanio antaŭ ĉio) krucista tendaro, kun Francio kaj Britio rivaliĝantaj por dua loko. Ili ĉiuj volas reakiri pasintan forton kaj gloron, kaj resti en posteno. En la ligita milito de Bibi kontraŭ Palestino la vetmonsumo pli altiĝas: daŭre mortigu aŭ 'iru rekte al malliberejo'.

Kial Trump malfermis pordon al paco? Mi ne scias. Ĉu por akapari tiujn mineralajn riĉaĵojn? Ĉu por purigi la aeron kun Rusio kaj, post disigo de la du kontraŭuloj, pluiri al Ĉinio?

Unu afero almenaŭ estas klara: perspektivo de ebla paco timorigidigis la milit-amantojn sur la du bordoj de Atlantiko, kaj specife la estrojn de Rheinmetall, Lockheed Martin kaj similajn, kiuj ĝojas pri enŝovelado de miliardoj sed salivumas por pli!

Ili estas helpitaj de tiuj krucistaj ekspertoj-spekulantoj, kiuj ronde kondamnas ĉiujn pekojn de Trump, sed neniam forgesas inkluzivi lian supozitan kliniĝon al Putin.

Do la politikistoj kaj ekspertoj diskutadas pri kiel konvinki Ukrainion daŭrigi la batalon, negrave kiom ĝi kostus. La ŝlosilaj vortoj elektitaj de ili estas 'honoro' kaj 'libereco'! Kaj mi konas iujn sufiĉe bonajn homojn, ankaŭ malnovajn amikojn, kiuj ankoraŭ subtenas ĉi tiun militon kaj kalumnias iun ajn kiu postulantas pacon. Kelkaj eĉ estas ene de la Linke (Maldekstre) partio, kiu ĉiam estis fiera esti la 'Peace Party' [partio de paco]. Feliĉe iliaj pozicioj estas vigle kontestataj.

Sed por usonanoj estiĝas grava dilemo: esencas batali kontraŭ la teruraj minacoj de Trump en ĉiu kampo - sindikataj rajtoj, defendo de enmigrintoj, lernejoj, medio, scienco, rasismo, GLATQ-rajtoj, eĉ Gronlando kaj Panamo — sed kun unu escepto, almenaŭ nuntempe.

Iu ajn agaodo por atingi pacon, de kie ajn ĝi venas, ne devas esti atakata – sed subtenata! Milito aŭ paco?  Tio nekontesteble restas la plej peza demando el ĉiuj en la minacata mondo de hodiaŭ.


[Ĉi tio estas mallongigita versio de la 'Berlina Bulteno' de Victor Grossman]
